{
    "input": "禹在治理九州的过程中遇到了哪些困难？",
    "context": "本紀·史 記 卷 二 夏本紀第二_史志地理_扫花网\n本紀·史 記 卷 二 夏本紀第二\n夏禹，【集解】謚法曰：「受禪成功曰禹。」【正義】夏者，帝禹封國號也。帝王紀云：「禹受封爲夏伯，在豫州外方之南，今河南陽翟是也。」名曰文命。【索隱】尚書云「文命敷于四海」，孔安國云「外布文德教命」，不云是禹名。太史公皆以放勳、重華、文命爲堯、舜、禹之名，未必爲得。孔又云 「虞氏，舜名」，則堯、禹、湯皆名矣。蓋古者帝王之號皆以名，後代因其行，追而爲謚。其實禹是名。故張晏云「少昊已前，天下之號象其德；顓頊已來，天下之號因其名」。又按：系本「鯀取有辛氏女，謂之女志，是生高密」。宋衷云「高密，禹所封國」。【正義】帝王紀云：「父鯀妻脩己，見流星貫昴，夢接意感，又吞神珠薏苡，胸坼而生禹。名文命，字密，身九尺二寸長，本西夷人也。大戴禮云『高陽之孫，鯀之子，曰文命』。楊雄蜀王本紀云『禹本汶山郡廣柔縣人也，生於石紐』。」括地志云：「茂州汶川縣石紐山在縣西七十三里。華陽國志云『今夷人共營其地，方百里不敢居牧，至今猶不敢放六畜。」按：廣柔，隋改曰汶川。禹之父曰鯀，鯀之父曰帝顓頊，【索隱】皇甫謐云：「鯀，帝顓頊之子，字熙。」又連山易云「鯀封於崇」，故國語謂之「崇伯鯀」。系本亦以鯀爲顓頊子。漢書律曆志則云「顓頊五代而生鯀」。按：鯀既仕堯，與舜代系殊懸，舜即顓頊六代孫，則鯀非是顓頊之子。蓋班氏之言近得其實。顓頊之父曰昌意，昌意之父曰黃帝。禹者，黃帝之玄孫而帝顓頊之孫也。禹之曾大父昌意及父鯀皆不得在帝位，爲人臣。\n當帝堯之時，鴻水【索隱】一作「洪」。鴻，大也。以鳥大曰鴻，小曰鴈，故近代文字大義者皆作「鴻」也。滔天，浩浩懷山襄陵，下民其憂。堯求能治水者羣臣四嶽皆曰鯀可。堯曰：「鯀爲人負命毀族，不可。」四嶽曰：「等之未有賢於鯀者，願帝試之。」於是堯聽四嶽，用鯀治水。九年而水不息，功用不成。於是帝堯乃求人，更得舜。舜登用，攝行天子之政，巡狩。行視鯀之治水無狀，【索隱】言無功狀。乃殛鯀於羽山以死。【正義】殛音紀力反。鯀之羽山，化爲黃熊，入于羽淵。熊音乃來反，下三點為三足也。束??發蒙紀云：「鱉三足曰熊。」天下皆以舜之誅爲是。於是舜舉鯀子禹，而使續鯀之業。\n堯崩，帝舜問四嶽曰：「有能成美堯之事者使居官？」皆曰：「伯禹爲司空，可成美堯之功。」舜曰：「嗟，然！」命禹：「女平水土，維是勉之。」禹拜稽首，讓於契、后稷、皋陶。舜曰：「女其往視爾事矣。」\n禹爲人敏給克勤；其德不違，其仁可親，其言可信；聲為律【索隱】言禹聲音應鍾律。，身爲度，【集解】王肅曰：「以身為法度。」【索隱】按：今巫猶稱「禹步」。稱以出；【集解】徐廣曰：「一作「士」。」索隱按：大戴禮見作「士」。又一解云，上文聲與身爲律度，則權衡亦出於其身，故云「稱以出」也。亹亹穆穆，爲綱爲紀。\n禹乃遂與益、后稷奉帝命，命諸侯百姓興人徒以傅土，行山表木，【集解】尚書「傅」字作「敷」。馬融曰：「敷，分也。」【索隱】尚書作「敷土隨山刊木」。今案：大戴禮作「傅土」，故此紀依之。傅即付也，謂付功屬役之事。若尚書作「敷」，敷，分也，謂令人分布理九州之土地也。表木，謂刊木立爲表記，與孔注書意異。定高山大川。【集解】馬融曰：「定其差秩祀禮所視也」。駰案：尚書大傳曰「高山大川，五嶽、四瀆之屬」。禹傷先人父鯀功之不成受誅，乃勞身焦思，居外十三年，過家門不敢入。薄衣食，致孝于鬼神。【集解】馬融曰：「祭祀豐絜。」卑宮室，致費於溝淢。【集解】包氏曰：「方里爲井，井閒有溝，溝廣深四尺。十里爲成，成閒有淢，淢廣深八尺。」陸行乘車，水行乘船，泥行乘橇，【集解】徐廣曰：「他書或作『蕝』。」駰案：孟康曰「橇形如箕，擿行泥上」。如淳曰「橇音『茅蕝』之『蕝』。謂以板置泥上以通行路也「泥」上原有「其」字，據高山本刪。按：徐鍇說文解字繫傳「欙」字條、御覽卷八二引史記如淳注並作「其」字，漢書卷二九溝洫志顏師古注引同。」。【正義】按：橇形如船而短小，兩頭微起，人曲一腳，泥上擿進，用拾泥上之物。今杭州、溫州海邊有之也。山行乘檋。【集解】徐廣曰：「，一作『橋』，音丘遙反。」駰案：如淳曰「檋車漢書卷二九溝洫志顏師古注引如淳無「車」字。，謂以鐵如錐頭，長半寸，施之履下，以上山不蹉跌也」。又音紀錄反。【正義】按：上山，前齒短，後齒長；下山，前齒長，後齒短也。檋音與是同也。左準繩，右規矩，【集解】王肅曰：「左右言常用也。」【索隱】左所運用堪爲人之準繩，右所舉動必應規矩也。載四時，【集解】王肅曰：「所以行不違四時之宜也。」以開九州，通九道，陂九澤，度九山。令益予眾庶稻，可種卑溼。命后稷予眾庶難得之食。食少，調有餘相給，以均諸侯。禹乃行相地宜所有以貢，及山川之便利。\n禹行自冀州始。冀州：既載【集解】孔安國曰：「堯所都也。先施貢賦役，載於書也。」鄭玄曰：「兩河閒曰冀州。」【正義】：按理水及貢賦從帝都爲始也。黃河自勝州東，直南至華陰，即東至懷州南，又東北至平州碣石山入海也。東河之西，西河之東「西河」，原作「南河」。尚書禹貢「夾石碣石，入于河」孔穎達疏：「東河之西，西河之東，南河之北，是冀州之境也。」今據改。，南河之北，皆冀州也。壺口，治梁及岐。【集解】鄭玄曰：「地理志壺口山在河東北屈縣之東南，梁山在左馮翊夏陽，岐山在右扶風美陽。」【索隱】鄭玄曰：「地理志壺口山在河東北屈縣之東南，梁山在左馮翊夏陽，岐山在右扶風美陽。」【正義】括地志云：「壺口山在慈州吉昌縣西南五十里冀州境也。梁山在同州韓城縣東南十九里，岐山在岐州岐山縣東北十里，二山雍州境也」孔安國曰：「從東循山理水而西也。」既脩太原，至于嶽陽。【集解】孔安國曰：「太原今爲郡名。太嶽在太原西南。山南曰陽。」【索隱】嶽，太嶽，即冀州之鎮霍太山也。按：地理志霍太山在河東彘縣東。凡如此例，不引書者，皆地理志文也。【正義】括地志云：「霍太山在沁州沁原縣西七八十里「霍太山」，黃本、彭本、柯本、凌本、殿本作「霍山」，下文「至于太嶽」正義引括地志同。。」覃懷致功，【集解】孔安國曰：「覃懷，近河地名。」鄭玄曰：「懷縣屬河內。」【索隱】按：河內有懷縣，今驗地無名「覃」者，蓋「覃懷」二字或當時共爲一地之名。至於衡漳。【集解】孔安國曰：「漳水橫流。」【索隱】案：孔注以衡爲橫，非。王肅云「衡，漳，二水名。」地理志清漳水出上黨沾縣，東北至阜城縣入河。濁漳水出上黨長子縣，東至鄴入清漳也。【正義】括地志云：「故懷城在懷州武陟縣西十一里。衡漳水在瀛州東北百二十五里平舒縣界也。」其土白壤。【集解】孔安國曰：「土無塊曰壤。」賦上上錯，【集解】孔安國曰：「上上，第一。錯，雜也，雜出第二之賦。」田中中，【集解】孔安國曰：「九州之中爲第五。」常、衛既從，大陸既爲。【集解】鄭玄曰：「地理志恒水出恒山，衛水在靈壽，大陸澤在鉅鹿。」【索隱】此文改恒山、恒水皆作「常」，避漢文帝諱故也。常水出常山上曲陽縣，東入滱水。衛水出常山靈壽縣，東入虖池。郭璞云「大陸，今鉅鹿北廣河澤是已」。爲亦作也。鳥夷皮服。【集解】鄭玄曰：「鳥夷，東北之民賦食鳥獸者尚書禹貢「島夷皮服」孔穎達疏引鄭玄注作「東方之民搏食鳥獸者」。。」孔安國曰：「服其皮，明水害除。」【正義】括地志云：「靺鞨國，古肅慎也，在京東北萬里已下，東及北各抵大海。其國南有白山，鳥獸草木皆白。其人處山林閒，土氣極寒，常爲穴居，以深爲貴，至接九梯。養豕，食肉，衣其皮，冬以豬膏塗身，厚數分，以禦風寒。貴臭穢不絜，作廁於中，圜之而居。多勇力，善射。弓長四尺，如弩，矢用楛，長一尺八寸，青石爲鏃。葬則交木作槨，殺豬積槨 上，富者至數百，貧者數十，以爲死人之糧。以土上覆之，以繩繫於槨。頭出土上，以酒灌酹，繩腐而止，無四時祭祀也。」夾右碣石，【集解】孔安國曰：「碣石，海畔之山也。」入于海。【集解】徐廣曰：「海，一作『河』。」【索隱】地理志云「碣石山在北平驪城縣西南」。太康地理志云「樂浪遂城縣有碣石山，長城所起」。又水經云「在遼西臨渝縣南水中」。蓋碣石山有二，此云「夾右碣石入于海」，當是北平之碣石。\n濟、河維沇州：【集解】鄭玄曰：「言沇州之界在此兩水之閒。」九河既道，【集解】馬融曰：「九河名徒駭、太史、馬頰、覆釜、胡蘇、簡、絜、鉤盤、鬲津。」雷夏既澤，雍、沮會同，【集解】鄭玄曰：「雍水、沮水相觸而合入此澤中，地理志曰雷澤在濟陰城陽縣西北。」【索隱】爾雅云「水自河出爲雍」也。【正義】括地志云：「雷夏澤在濮州雷澤縣郭外西北。雍、沮二水在雷澤西北平地也。」桑土既蠶，於是民得下丘居土。【集解】孔安國曰：「大水去，民下丘居平土，就桑蠶。」其土黑墳，【集解】孔安國曰：「色黑而墳起。」草繇木條。【集解】孔安國曰：「繇，茂；條，長也。」田中下，【集解】孔安國曰：「第六。」賦貞，作十有三年乃同。【集解】鄭玄曰：「貞，正也。治此州正作不休，十三年乃有賦，與八州同，言功難也。其賦下下。」其貢漆絲，其篚織文。",
    "answers": [
        "禹遇到了山川地势复杂、土壤贫瘠、水患频繁等问题。"
    ],
    "length": 3675,
    "dataset": "multifieldqa_zh",
    "language": "zh",
    "all_classes": null,
    "_id": "4790b222821945c96a12a0d762cb39d25d2aef973f0a27c0"
}